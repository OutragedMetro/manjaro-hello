<big> Manjaro 20.1 </big>

Siamo felici di pubblicare un'altra versione stabile di Manjaro Linux, nome in codice Mikah.

L'edizione Xfce rimane la nostra offerta di punta e ha ricevuto l'attenzione che merita. Pochi possono affermare di offrire un'esperienza Xfce così raffinata, integrata e all'avanguardia. Con questa versione distribuiamo Xfce 4.14 e ci siamo concentrati principalmente sulla affinatezza dell'esperienza utente con desktop e window manager. Inoltre siamo passati a un nuovo tema di nome Matcha. La nuova funzione "Display Profile" consente di memorizzare uno o più profili per la configurazione di visualizzazione preferita. Per rendere l'operazione ancora più semplice, abbiamo implementato l'auto-applicazione dei profili quando sono collegati nuovi display.

La nostra edizione KDE offre l'ambiente Plasma 5.19 potente, maturo e ricco di funzionalità con un aspetto unico che abbiamo completamente riprogettato per questa versione. Il set completo di temi di Breath2 include versioni chiare e scure, splash-screen animato, profili Konsole, skin Yakuake e molti altri piccoli dettagli. Abbiamo completato l'editor di testo Kate con alcune combinazioni di colori aggiuntive e offriamo Plasma-Simplemenu in alternativa al tradizionale Kickoff-Launcher. Con un'ampia selezione delle ultime app KDE 20.08 e di altre applicazioni, Manjaro-KDE punta a essere un ambiente versatile ed elegante pronto per tutte le esigenze quotidiane.

Con la nostra edizione di Gnome basata sulla serie 3.36 includiamo aggiornamenti visivi per una serie di applicazioni e interfacce, in particolare degne di nota come l'interfaccia di accesso e di sblocco. Le estensioni della shell GNOME sono ora gestite usando una nuova app chiamata Extensions che gestisce anche l'aggiornamento, la configurazione e la rimozione o la disabilitazione delle estensioni. Un pulsante Non disturbare è stato aggiunto al popover delle notifiche. Quando abilitato, le notifiche vengono nascoste fino a quando il pulsante non viene disattivato. Per impostazione predefinita, il nostro sfondo dinamico cambia il tema del colore nel corso della giornata. Inoltre abbiamo aggiornato GDM e migliorato molto il nostro Gnome-Layout-Switcher. Abbiamo aggiornato il nostro elenco di pacchetti preinstallati, zsh è la nuova shell predefinita e le applicazioni sono ora ordinate in cartelle all'interno dell' app drawer di Gnome

La serie Pamac 9.5 ha ricevuto alcuni aggiornamenti. In questa release abbiamo ottimizzato l'algoritmo di controllo interno delle dipendenze per prestazioni più intellogenti, migliorato la gestione degli errori alpm, ottimizzato l'algoritmo di ricerca interna per un migliore supporto a regex e miglioramenti delle prestazioni al database applicazioni. Ora costruiamo anche pacchetti AUR e ne installiamo il più possibile con una sola esecuzione.

Manjaro Architect supporta ora l'installazione di ZFS fornendo i moduli del kernel necessari.

Per questa versione abbiamo scelto il Kernel 5.8, insieme agli ultimi driver disponibili fino ad oggi. Rispetto all'ultima versione del supporto di installazione, i nostri strumenti sono stati migliorati e perfezionati.

Speriamo che questa versione sia di tuo gradimento e ti chiediamo di farci sapere cosa pensi di Mikah.
